---
layout: post
category: CLANKY
title: Nahlédnutí do Facebooku
date: 2021-04-27T00:00:00+01:00
tags: 
      - Svitavy
author: Libuše Vévodová
image: assets/img/posts/svitavy.png
---


**Co zajímá Svitaváky?**

Na facebookové stránce [Svitavy OPEN](https://www.facebook.com/groups/230025087939975) je registrováno více než 5 000 členů. Je to slušné číslo, pokud si uvědomíme, že Svitavy mají přibližně 17 000 obyvatel. Svým způsobem je obsah příspěvků sondou do života každého z přispěvovatelů. 

Lze mimo jiné vyčíst, co Svitaváky potěšilo, co je trápí. Dělí se mezi sebou o krásné fotografie i nezvyklé zážitky. Připomínat „špatné“ této době nepřispívá, ale dobré se chválí samo. Nejen mě trápí výstavba nadnárodních řetězců obchodních domů v blízkém okolí města. První vlaštovky se objevily už v 90. letech. Penny, později Kaufland, Hypernova s celým – jak říkají naše děti – městečkem, následoval Lidl, ještě chybělo Pepco, pak OBI… A poptávka stále není uspokojena, čekáme na nový, lepší Lidl. 

Náměstí, které bývalo nejen nákupní zónou, ale i místem setkávání, ztrácí své poslání. Je paradox, že zde převažují instituce, které by pohodlně mohly existovat mimo náměstí. Zbytečně bychom hledali konkrétního viníka. Tím jsme totiž my všichni. Dá se ještě vrátit svitavskému náměstí zašlá sláva? Nevím. Ale určitě bychom si to všichni přáli. 


[Libuše Vévodová](https://pardubicky.pirati.cz/lide/libuse-vevodova/), pirátská zastupitelka

