---
layout: post
category: CLANKY
title: Svitavští Piráti a nezávislí ukončují spolupráci s Vojtěchem Fadrným
date: 2021-05-24T00:00:00+01:00
tags: 
      - Svitavy
author: Libuše Vévodová
image: assets/img/posts/svitavy.png
---


**Svitavští Piráti a nezávislí ukončují spolupráci s Vojtěchem Fadrným**

Piráti ve Svitavách ukončují spolupráci s Vojtěchem Fadrným, se kterým od roku 2018 spolupracovali ve svitavském zastupitelstvu. Toto rozhodnutí padlo hlavně kvůli ideovému a programovému rozkolu.

V roce 2018 byli v rámci společné kandidátky Pirátů a nezávislých zvoleni tři zastupitelé - Libuše Vévodová, Miroslav Sedlák a Vojtěch Fadrný. Na začátku roku 2020 Miroslav Sedlák rezignoval na svůj zastupitelský post, místo náhradníka přebírá Ondřej Hapala.

Zastupitelé MZ Svitavy za klub Piráti a nezávislí, došli k dohodě, že z důvodů rozdíleného přístupu, nejen ke komunální politice, se klub rozdělí. Zastupitelé L. Vévodová a O. Hapala zůstávají s podporou České pirátské strany jako členové výše uvedeného uskupení. Pan V. Fadrný pokračuje jako nezávislý zastupitel. Transparentní a otevřená radnice je i nadále pro všechny prioritou.

Pirátská strana nepočítá s jeho kandidaturou za Piráty do dalších komunálních voleb, které se budou konat příští rok a děkuje za spolupráci v minulém období. Panu Fadrnému přejeme mnoho štěstí a úspěchů v osobním a politickém životě.

[Libuše Vévodová](https://pardubicky.pirati.cz/lide/libuse-vevodova/), pirátská zastupitelka
